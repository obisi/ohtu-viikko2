Lean on tuotantomenetelmä, joka toimii sen kahden peruspilarin avulla tähdäten maaliin. Maalina pidetään lyhintä mahdollista 
tuotanto aikaa tinkimättä periaatteista, parasta laatua ja arvoa, sekä ihmisille että yhteiskunnalle, korkeaa moraalia ja
turvallisuutta. Peruspilarit ovat ihmisten kunnioitus ja jatkuva parannus. Ihmisten kunnioittamisella leanissa tarkoitetaan, ettei
asiakasta häiritä turhaan, omia työntekijöitä kehitetään eikä heillä teetetä turhaa työtä, tiimieille ja työntekijöille annetaan
mahdollisuus kehittyä itsenäisesti paremmiksi ja rakennetaan kestäviä suhteita kumppaneihin. Jatkuvalla parantamisella tarkoitetaan
omien hyväksikoettujen menetelmien jakamista, pienten parannuksien jatkuvaa miettimistä, juurisyiden etsimistä, jätteen etsimistä
ja hävittämistä prosessista. Tarkoituksena on saada täydellinen tuotantoprosessi. Tätä ei tietenkään ikinä voi saavuttaa, mutta
sitä kohti voi tähdätä. Kaiken perustana on kuitenkin syvälle juurtunut ajatus lean-menetelmistä ja niiden käyttämisestä. Ihmisiä
ei voi pakottaa käyttämään näitä, halun pitää lähteä ihmisistä itsestä. 
